ll. De versionis armenae archetypo. 7

linguam irrepsisse putanda est, et consuetudo nomen
Maleachi vertendi, ut angelus appelletur, iam apud LXX
apparet, ita ut neuter locus signum syriaci archetypi
esse possit. Verbum autem Zachariae secundum hebrai-
cam vel syriacam formam laudatum etiam in graecis co-
dicibus huic formae aequatum esse aut alio quodam modo
ei assimilari potuit. Quae cum ita sint, vestigia certa
syriaci archetypi adesse negandum est. Tamen argumen-
tum, quo ad demonstrandum graecum archetypum docti
Armeni iure usi sunt, tunc solum ad diiudicandam quae-
stionem suffieit, si constat interpretem Armenum hanc
textus corruptionem iam ex archetypo graeco trans-
sumpsisse vel ipsum hebraica verba fortasse falso audien-
tem corrupisse. Quis huc probabit, cum unum adhuc
exemplar huius interpretationis habeamus, quod scrip·
tum est aliquot saeculis postquam opus translatum suit?
Cuicumque autem fieri potuisse apparet, ut librariorum
Armenorum manu hic locus hebraicus corruptionem pas·
sus esset, negabit exeo solo archetypum graecum plena
certitudine probari. Quare inutilis non luit investigatio
aliorum archetypi graeci signorum, quorum P. Dr. Var-
danian Mechitharista1‚ ut mihi uidetur, apertissimum de·
texit. Nam in capitulo 25 substantivum graecum πάσχα
armeno uerbo «lii-kh» vertitur, quod passio intellegitur.
interpres ergo Armenus vocem πάσχα graecam ante ocn-
los habuit eamque a verbo πάσχειν derivavit, quod non
fecisset, nisi graecum textum irenaei prae se habuisset.
Ad rem pertinet etiam, quod quaedam nomina sicut
Sem», Messias, Bethleem graeca forma scribuntur et
quaedam artis vocabula interpretum graeeophilorum in
textu apparent. Quae signa graeci archetypi a Daschian

¹ Haudes 1910, 303.

 

